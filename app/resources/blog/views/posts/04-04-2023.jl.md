---
title: Stand van zaken
category: colofon
date: 2023-04-04
---

**Sinds kort kan ik zeggen** dat de basis van mijn website functioneel is. Eerlijk gezegd kan er ook niet veel misgaan: voor de paginaâ€™s wordt er gebruikgemaakt van templating, en de blogposts worden dynamisch geladen, gelinkt en gerouteerd op basis van categorie en datum.
\n

Het voornaamste wat ik nu mis is de mogelijkheid om de inhoud van elke post in een categorie direct te laden, zodat de gebruiker alles op Ã©Ã©n pagina kan lezen. Met de huidige architectuur van Genie is dat helaas niet mogelijk. Elke post staat namelijk in een aparte markdown-file en de `html()` functie accepteert slechts Ã©Ã©n markdown-file per keer. Ik zou dan eigenlijk de code voor het renderen van markdown-files vanuit de grond weer moeten schrijven, maar dat lijkt me onnodig en het staat eerlijk gezegd niet op m'n prioriteitenlijst.
\n

Als je nu op de index of een categorie klikt, krijg je gewoon een lijst van de posts. Maar als deze lijsten groeien, zal ik wat statische paginaâ€™s maken met wat meer informatie om het allemaal wat aantrekkelijker te maken.
\n

Ik heb wel een langetermijnoplossing in het vooruitzicht: een vriend van me was een tijdje terug begonnen aan een simpele site-generator in Julia. Wanneer we het wat minder druk hebben gaan we deze verder ontwikkelen, waarbij ik ook een nieuw systeem kan opzetten voor het renderen van markdown. Het gaat nog even duren voordat alles opgebouwd en verhuisd is, maar deze oplossing is in technisch opzicht optimaal, en natuurlijk gewoon een leuk project. ðŸ¥°
\n

Er is nog genoeg te doen, maar ik vind het leuk om de functionaliteiten van de website beetje bij beetje uit te breiden... Ik ben benieuwd waar het naartoe leidt :-)
